Titolo:
Ut sementem feceris, ita metes.

Presentazione:
Sono trascorsi ben 18 anni da quel 27 gennaio 2004.
Considerando l'evoluzione dei linguaggi e dei loro paradigmi, della programmazione web in generale, non mi faccio capace, è da non credere che siamo qui ancora a festeggiare un nuovo compleanno.
Un uomo sarebbe appena maggiorenne, per un software gestionale è una età veneranda, per uno open source è un miracolo, GAzie è insolente verso il tempo che passa.
Il merito è di tutti noi, di quelli che partecipano quotidianamente a tenerlo in vita contribuendo con la scrittura di codice, con consigli e segnalazioni di errori, a tenerci aggiornati sulle novità fiscali, su quelle tecniche, ad integrarlo con le più svariate librerie libere, a migliorarne l'usabilità, a permettergli di comunicare con infrastrutture di terze parti.
Tante volte sono stato tentato di riscriverlo usando un framework, sempre mi sono chiesto: quale? In due decadi ne abbiamo visti nascere e morire una moltitudine ed invece GAzie è ancora qui, con le sue "profonde rughe ingegneristiche" ma ancora vivo, suscettibile di tanti possibili miglioramenti ma senza la necessità di essere un'araba fenice.
Ancora funzionale come un coltellino svizzero.
Finita la festa mi congedo con un'ultima metafora (quanto mi piacciono!): la lista dei compositori della sinfonia numero 8.02:
- Implementata la gestione lettere di intento sulle fatture elettroniche con apposito "tipo rigo 26". (A.Biasi e A.Romano)
- Sistemati alcuni problemi con l'indicazione della varietà nella formattazione del file SIAN per olio. (A.Germani)
- Corretto bug che su lotti dei DdT di acquisto in uscita (DDL DDR) trattavano i lotti in entrata. (A.Germani)
- Corretto errore segnalato da C.Pievedepitti che dopo l'impacchettamento delle fatture elettroniche l'utente non veniva ridiretto sul report dei flussi. (A.De Vincentiis)
- SIAN: creata nuova funzione per vedere il contenuto di un silos espresso in codici articolo. (A.Germani)
- Aggiunta la possibilità di listare anche i corrispettivi da ristampa documenti di vendita. (A.De Vincentiis)
- Produzione: nel caso di prelevamento di un componente da un silos contenente una miscela di articoli diversi, con o senza lotti, adesso sottrae in automatico e in percentuale proporzionale tutti gli articoli presenti nel silos facendone distinzione nei movimenti di magazzino. (A.Germani)
- Ristampa documenti: le fatture d'acconto vengono riportate assieme alle immediate. (A.De Vincentiis)
- Corretto il problema di invio email con tema lte, e risolti alcuni notice. (A.Biasi)
- Gruppi di articoli: inserito avviso per quando si tenta di caricare una immagine con dimensioni superiori a quanto impostato nella configurazione php. (A.Germani)
- Uniformata l'interfaccia per le anagrafiche dei collaboratori a quella dei clienti e dei fornitori, inoltre impostando in configurazione avanzata azienda il campo "consenti_nofisc" a 1 non verranno eseguiti i controlli sui dati fiscali e basterà la sola ragione sociale. (A.De Vincentiis)
- Se sui clienti stranieri veniva valorizzato il CAP con quello reale e non "00000" allora la fattura elettronica veniva scartata, adesso mette comunque 00000 sugli stranieri ed anche sugli italiani se esso non è lungo 5 caratteri. (A.De Vincentiis)
- Aggiunta possibilità di fare un update totale di tutte le produzioni. (A.Germani)
- Corretto errore nel calcolo del pro-rata quando c'erano più di due sezionali. (A.Romano)
- Dalla configurazione avanzata azienda è consentita la possibilità di disabilitare lo scorrimento delle pagine durante l'inserimento dei documenti. (A.Biasi e A.De Vincentiis)
- Reso più "universale" l'invio di pacchetti zip delle fatture elettroniche utilizzando la pec o servizi esterni di terze parti attraverso moduli personalizzati per GAzie. (A.De Vincentiis, A.Romano, A.germani)
- Predisposizione all'esclusione delle fatture verso PA (devono essere prima firmate) e correzione alcuni typo. (A.Romano)
- Corretti errori di gestione delle fatture elettroniche in elenco fatture di vendita. (A.Romano)
- Acquisizione fatture elettroniche: la consultazione del canale telematico richiede una libreria specifica per ogni tipo e non è presente in GAzie, non si apre se essa non è uno specificato in "Moduli sincronizzazioni ecommerce e/o devices". (A.Germani)
- Possibilità di scegliere in configurazione avanzata azienda se utilizzare una numerazione separata dalle fatture per le note credito e debito. (M.Dalmasso)
- Aggiunti altri stati di notifica delle fatture elettroniche per retro-compatibilità e fino a quando non verrà uniformata completamente la gestione delle stesse. (A.Romano)
- Aggiunto controllo movimenti di scadenzario orfani in Fine Anno -> Controlli. (A.De Vincentiis e A.Romano)

Antonio de Vincentiis, Montesilvano, 27 gennaio 2022
