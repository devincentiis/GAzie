Titolo: Aurora aurum in ore habet.

Presentazione:
Sono qui a rilasciare la versione 9.06 a quasi un anno di distanza per non mancare alla consuetudine dell'occasione del compleanno del gestionale, il ventesimo.
Averlo scritto per il web ha certamente contribuito alla longevità del progetto, nonostante le difficoltà dovute ad una ingegnerizzazione di altri tempi e a dispetto delle critiche iniziali, alcuni lustri fa un gestionale per il web non era ben visto, adesso rappresenta uno standard de facto ed un obbiettivo per chi non lo è.
La cronica mancanza di tempo da dedicare al ramo libero è stata compensata dalla notevole stabilità raggiunta che ci ha consentito di diradare notevolmente i rilasci pur assicurando un'ottima resilienza e retrocompatibilità con le vostre personalizzazioni.
In dieci mesi, con molta fatica, e grazie all'apporto di Antonio Germani si è potuto tagliare il traguardo delle due decadi.
Per curiosare cosa è stato modificato, corretto, aggiunto, e da chi, potrà consultare i commit in Changelog di Code -> Browse commits da [r6307] a [r6658]
Antonio de Vincentiis, Montesilvano, 27 gennaio 2024
